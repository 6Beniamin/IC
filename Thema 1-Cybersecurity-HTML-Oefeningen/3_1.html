<!DOCTYPE html>
<html lang="nl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>oefening 1</title>
  </head>

  <body style="border: solid; padding: 10px">
    <h1>
      Rapport Vlaamse overheid vernietigend voor cyberveiligheid stad Antwerpen
      vóór grote hack in 2022: "Onvoldoende maatregelen, pijnlijk voor zo'n
      grote organisatie"
    </h1>
    <p>
      De stad Antwerpen was amper voorbereid op een grote cyberaanval, zoals die
      in 2022 gebeurde. Dat blijkt uit een scherp rapport van de Vlaamse
      Toezichtcommissie voor persoonsgegevens, die openbare besturen controleert
      over privacy. "Pijnlijk", staat letterlijk in het rapport. Het is het
      eerste officiële onderzoek van de overheid over de aanval dat naar buiten
      komt. VRT NWS kon het rapport inkijken.
    </p>
    <p>
      Het eindoordeel van de Vlaamse Toezichtcommissie voor de verwerking van
      persoonsgegevens laat geen ruimte voor onduidelijkheid en is zeer scherp
      voor Digipolis, verantwoordelijk voor de IT van de stad Antwerpen, en de
      stadsdiensten.
    </p>
    <p>
      De stadsdiensten waren onvoldoende voorbereid op een cyberaanval, er was
      amper een herstelplan, belangrijke updates in de beveiliging waren niet
      doorgevoerd en er was ook amper tweestapsverificatie, dat is een veilige
      manier om vanop afstand in te loggen.
    </p>
    <p>
      Even opfrissen. Op 6 december 2022 werd de stad Antwerpen getroffen door
      een zware cyberaanval. Zowat alle stadsdiensten lagen plat, tot zelfs ruim
      een jaar na de aanval. Het ging om een aanval door de cybercriminelen van
      Play waarbij meer dan 500 gigabyte aan gegevens zouden zijn buitgemaakt.
      De criminelen eisten losgeld voor die gegevens, maar Antwerpen zou niet
      hebben betaald.
    </p>
    <h2>Crisiswerking niet afgestemd op cyberaanval</h2>
    <p>
      Er zaten volgens het rapport gaten in het IT-systeem, omdat belangrijke
      updates niet waren doorgevoerd, behalve bij het Zorgbedrijf, dat woon- en
      zorgdiensten aanbiedt aan Antwerpse senioren, en het stedelijk onderwijs.
    </p>
    <p>
      Tweestapsverificatie, waarbij je bijvoorbeeld een code op je gsm krijgt om
      in te loggen op je werkmail, was onvoldoende geïmplementeerd. Daarnaast
      spreekt de conclusie van het onderzoek over te weinig netwerksegmentatie,
      dat is een groot netwerk opsplitsen in delen met een stevige beveiliging
      tussen die delen.
    </p>
    <p>
      Er zijn bij die aanval ook heel veel persoonsgegevens gelekt.
      Persoonsgegevens zijn alle mogelijke data gelinkt aan inwoners van de stad
      Antwerpen. Organisaties zijn verplicht dat te melden, in het geval van
      Antwerpen dus onder meer aan de Vlaamse overheid.
    </p>
    <p>
      De Vlaamse Toezichtcommissie deed daarom een onderzoek. Dat onderzoek
      stelt dus zware gebreken vast. Naast de grote impact op de stadsdiensten,
      er moest op sommige plekken zelfs weer met pen en papier worden gewerkt,
      zijn gevoelige gegevens van mensen gelekt, uit bijvoorbeeld rusthuizen of
      de dienst bevolking.
    </p>
    <blockquote style="border: solid; padding: 4px">
      "Dit is des te pijnlijker als het om een zeer grote organisatie gaat,
      waarvan verwacht zou worden dat zij over afdoende middelen beschikt om
      incidenten waar mogelijk te voorkomen, of minstens om ze effectief te
      kunnen beheersen."
    </blockquote>
    <p>
      Er was bovendien ook onduidelijkheid over welke gegevens dat waren, zegt
      het rapport. De grootte van de cyberaanval kon daardoor moeilijk ingeschat
      worden en dus ook moeilijk aangepakt worden.
    </p>
    <h2>"Pijnlijk voor zo een globale organisatie"</h2>
    <p>
      Het rapport erkent dat in de maanden voor de aanval stappen waren gezet om
      de cyberveiligheid van de stad en de stadsdiensten te verhogen, maar zegt
      tegelijk dat de diensten niet voldoende voorbereid waren op een
      cyberaanval.
    </p>
    <p>
      “Er was wel een werkende crisiswerking, maar die was niet
      ‘cyberspecifiek’. De commissie bedoelt hiermee dat de crisiswerking niet
      voldoende afgestemd was op een mogelijk groot cyberincident. [...] Er was
      slecht gedeeltelijk een herstelplan ter beschikking, of minstens geen plan
      dat de confrontatie met de realiteit kon doorstaan.”
    </p>
    <p>
      In haar eindconclusie zegt de Vlaamse Toezichtcommissie dat [...] de
      maatregelen niet strikt en niet afdoende waren geïmplementeerd. Dit is des
      te pijnlijker als het (hier minstens globaal) om een zeer grote
      organisatie gaat, waarvan verwacht zou worden dat zij over afdoende
      middelen beschikt om incidenten waar mogelijk te voorkomen, of minstens om
      ze effectief te kunnen beheersen.
    </p>
    <p>
      Schepen voor Digitalisering Erica Caluwaerts (onafhankelijke) heeft
      intussen schriftelijk gereageerd. "Op basis van audits, die reeds voor de
      cyberaanval hadden plaatsgevonden, was de stad een cyberveilige omgeving
      aan het implementeren. De bijkomende budgetten waren al vrijgemaakt.
      Momenteel geven wij hierover duiding aan de Vlaamse Toezichtcommissie.”
    </p>
    <p>
      De Vlaamse Toezichtcommissie wacht nu op een update die inzicht moet geven
      in de stappen die intussen zijn gezet om de cyberveiligheid te verhogen.
    </p>
    <h2>Structureel</h2>
    <p>
      "Het rapport ligt in lijn met een aantal audits die eerder werden
      uitgevoerd", reageert gemeenteraadslid Niel Staes (Groen, in de oppositie
      in Antwerpen). "Maar om dit nu allemaal opgelijst te zien: een gebrek aan
      herstelplan, slechte inlogprocedures, te late updates... Dat is nieuw voor
      ons. Er is niet één dominosteentje omgevallen maar een hele reeks. Er liep
      structureel iets mis met de cyberdefensie in Antwerpen."
    </p>
    <p>
      "Vanaf de start was de communicatie rond de impact sussend, terwijl nu
      blijkt dat de diensten die gehackt werden, zoals rusthuizen of de dienst
      Bevolking, gevoelige gegevens beheerden. De Toezichtcommissie klaagt de
      onduidelijkheid aan die tot vandaag speelt over welke gegevens niet alleen
      onbeschikbaar, maar ook gelekt zijn. Dit toont dat het incident nog steeds
      niet correct kan ingeschat worden. Antwerpen wordt hier zwaar op de
      vingers getikt."
    </p>
  </body>
</html>
